Hah. Teraz role się odwracają. Wraz z kolejnym słowem odchodzi dusza Vergila Zabiniego. Za każdym kolejnym uderzeniem, za każdym kolejnym krwawym śladem zostawionym na ciele. Za każdym oddechem, który wykorzystujesz do uderzenia jego ciała. Wykorzystałeś moment, wykorzystałeś moment w którym "coś" przejmowało nad tobą władzę. Wewnętrzny demon z którym nie potrafiłeś sobie poradzić, a który uaktywnił się w momencie, gdy spirytysta zawahał się... Dał Ci łaskę? Którą postanowiłeś odrzucić, przeznaczyć do dokonania do końca celu. Uderzenie w skroń, świst wytworzonego bicza i fakt, że upadł dosłownie obok ciebie dała Ci przewagę, gdzie niczym wygłodniały wilk postanowiłeś wykorzystać, nie dać się zatopić ponownie w odmęty przeszłości. Chciałeś. Się. Tego. Pozbyć. Przytłaczającego uczucia, które ściskało twoją klatkę piersiową, zaczynając palić cię od środka od odniesionych obrażeń. Adrenaliny wymieszanej z amokiem, który zamieniał się tylko i wyłącznie w kolejne wżynające się w twoją czaszkę uczucie bólu. Musiałeś go uwolnić, musiałeś dać z siebie upust. I tym upustem okazał się wcześniej wspomniany bicz, którym zacząłeś uderzać raz po raz po leżącym przed tobą ciele, które choć leżało to uśmiechało się w twoim kierunku. Z kolejnym uderzeniem jedynie pojawiał się coraz większy, krwawy uśmiech. Z każdym kolejnym uderzeniem zaczęły pojawiać się wycia, zamieniające się w śmiechy. Z jednej strony, z drugiej strony, za plecami, przed tobą... Śmiechy uderzające w ciebie z każdej strony. Chaos w postaci uderzeń powodował zlanie się w nich w jeden, konkretny śmiech. Głośny, dobijający się do twoich uszu. Aż finalnie, gdy tylko udało Ci się opamiętać, śmiechy zniknęły. Nagle pojawiła się dźwiękowa pustka, zniknął uśmiech pozostawiając neutralny wyraz twarzy twej ofiary; żadnego echa... Tak, jakby "pobojowisko" przestało istnieć. Znowu nikt nie stał po drodze do wypełnienia celu, przed którym zostałeś postawiony. Zostałeś... Właściwie nie wiadomo co się z tobą działo, wiedziałeś teraz sam najlepiej co się wydarzyło z tobą, lub byłeś nadal w szoku, którego to nawet ja nie zrozumiałem. Bo właściwie jestem narratorem jednej osoby, nie dwóch. Mówiłem tylko to, co najlepiej pasowało do ciebie. Czy trafnie? Nieważne, zrobiłeś swoje. Siedziałeś teraz w kącie jak głupia beksa. Jak nie mogło Ci się to podobać? Przecież to dzieło twoich własnych rąk, tych samych, które stworzyły bicz, sięgnęły nim po swój cel i sprawiły, że z każdym uderzeniem ulatywała cząstka duszy; dusza gasła z każdym jego uderzeniem. Przestań ryczeć, spójrz jeszcze raz na swoje własne działo... I przyznaj, że tego chciałeś. Z odwagą. Już. A mi teraz daj ostatnią chwilę z tą duszą, niech ma przynajmniej godne pożegnanie.
Vergilu, to nasze ostatnie spotkanie. I choć nie czułeś bólu przy już piątym, może siódmym uderzeniu bicza, a jedynie piekące rozrywanie mięśni i zniekształcenia na twarzy to nie było tak, że to wszystko na próżno. Czasozmieniacz, spowolnienie. Pamiętasz to uczucie jakby wszystko się zatrzymało? Tak, to ponownie się stało. Bicz jeszcze nie sięgnął, jeszcze swoim spojrzeniem udało się dostrzec tobie sylwetkę. Nie byliście w tym momencie sami. Nie było tylko ciebie i napastnika. Z jednego z kątów wyjawiła się sylwetka, tak dobrze Ci znana, tak... zapomniana. Kobieca. Wyłaniająca się z każdym krokiem jej alabastrowa cera i kosmyki mysich blond włosów opadające na jej zaróżowione poliki. Spierzchnięte usta, lekko zmęczone spojrzenie. Szara suknia. I ten rozbrajający uśmiech, który zawsze kochałeś. Ona też tu była. Wyglądało na to, że była gotowa Cię powitać. Bicz nadal poruszał się powoli, lecz ona zbliżała się tak, jakby czas i przestrzeń się jej nie imała. Nie wiedziałeś co się działo. Czy to był ten moment w którym faktycznie umierałeś? Czy to było to, o czym mówiły Ci kiedyś dusze? Moment w którym śmierć przychodziła, widziało się tych najdroższych tobie sercu? Jeśli tak, nie chciałeś, aby to uciekło. To przyjemne uczucie rozlewające się po całym ciele przy dotyku twoje policzku. Jej spokojne przechylenie głowy na bok.
"Możesz teraz odpocząć", usta mówiące w twoim kierunku, kiedy ręka sięgnęła do twojej szczęki, kierując ją w jej kierunku. Zbliżające się usta i za chwilę pojawiające się ciepło, którego ogniskiem było twoje serce. A może to te ostatnie machnięcie biczem, które trafiło na tyle mocno, że nic się nie dało już zrobić. Jedno było pewne. Odchodziłeś, a ja sprawiłem Ci ostatni prezent na koniec naszej wspólnej podróży. Nie żałuję, że to się stało. Żałuję tylko, że stało się tak późno. Śpij słodko, nie musisz już próbować zbawiać świata. Jesteś już... wolny. A ja mogę wrócić do reszty. Mogę wrócić do tego co się stało po ostatnim machnięciu i rzuceniu się chłopaka pod ścianą; bo - ohoho - oczywiście, że coś się wydarzyło.
Stuk, stuk... Stuk... Stuk, stuk, stuk... Roznoszące się po pomieszczeniu odgłosy. Wiszące kwiaty wisterii, które kołysały się i wraz z każdą kolejną sekundą zaczynały uderzać o siebie swoimi pojemnikami. Narastająca ponura atmosfera, zrywający się wiatr, który trawił ciszę swoim świstem. Otwierająca się księga, której kartki wertowały się i zamykały od ów wiatru, jęki podłogi... gardłowe ryki. Wydawało się, że zrobiłeś już wszystko, mogłeś teraz odpocząć. Ale nie, jeszcze nie. Jeszcze nie mogłeś odpocząć. Dusze straciły coś wartościowego... I choć trochę chciały odzyskać długu od ciebie samego. Ryki i jęki stawały się głośniejsze. Dziecięce, męskie, żeńskie, nijakie, zwierzęce. Wszystkie łączyło dwie rzeczy - gniew i cierpienie. Dusze potrzebowały ujścia tego cierpienia. Niewyobrażalne zimno, które zaczynało otaczać cię najpierw od stóp. Które zaczynało promieniować dalej ku twoim kolanom, przechodząc dreszczami aż do ud, aż do samego pasa. Wraz z kolejnym pląsaniem dreszczy i zimna zaczynałeś czuć jak twój oddech wydaje z siebie ciepłą parę... Uczucie jakbyś to ty umierał wraz z mężczyzną. Aż coś przebijało się przez ciebie, raz po raz. Niewidzialne dłonie wbijające się w trzewia, kończące się po dłuższej chwili odjęciem tego bólu. I poczuciem, że na twoich rękach znajdowało się coś lepkiego. Czerwona breja. Krew. Dusze zrobiły swoje. Nie musiałeś przynajmniej czuć amoku lub płakać w tym momencie. Nagle jakby przyszło ukojenie. Może duchy najadły się twoimi negatywnymi emocjami? Nie wiem, nie wiem... Wiem tylko, że spłaciłeś choć trochę tego, co chciały, a co im zabrałeś - spokoju. Zostałeś tam już tylko ty... i ciało martwego spirytysty.
Ja, z bólem serca, żegnam się z tobą spirytysto, śnij wiecznie i ciesz się swoją ukochaną. Wieniec był już gotowy. Na koniec już tylko, cytat. "Ale nie ma róży bez kolców, jak to powiedział jeden pan, kiedy zmarło się jego teściowej i przyniesiono mu rachunek za pogrzeb." Dla absurdalnego humoru...
